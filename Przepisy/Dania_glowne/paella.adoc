= Paella

[cols=".<a,.<a"]
[frame=none]
[grid=none]
|===
|
== Szczegóły
* czas przygotowania: 2 godziny
* liczba porcji: 2700 g dania
* https://aniagotuje.pl/przepis/paella[link do źródła przepisu]

== Składniki
* 400 g ryżu do Paelli lub ryżu do Risotto - ponad 1,5 szklanki (waga przed ugotowaniem)
* 750 ml bulionu/rosołu drobiowego - 3 szklanki
* 1 filet piersi z kurczaka - około 230 g
* owoce morza: 425 g mieszanki owoców morza - u mnie mrożona; do 400 g krewetek; 110 g kalmarów; 200 g muli
* 120 g mrożonego groszku - około 3/4 szklanki
* 1 średniej wielkości cebula - około 200 g
* 1 średnia papryka np. czerwona - około 230 g
* 300 g mięsistych pomidorów - około 2 sztuki
* 4 ząbki czosnku - około 20 g
* 70 g dobrej jakości oliwy - niecała 1/4 szklanki
* 120 ml białego, wytrawnego wina - niecałe pół szklanki
* zioła i przyprawy: garść natki pietruszki: 1 listek laurowy; po łyżeczce soli i słodkiej papryki; pół łyżeczki pieprzu; 0,12 g szafranu
* do podania: cytryna

|
== Przygotowanie
Na początek warto przygotować owoce morza do przepisu. Większość z nich jest mrożona, zatem zalecam wyjąć je wcześniej z zamrażalnika i pozostawić w misce, na blacie, aż wszystko naturalnie się rozmrozi. Można ewentualnie przyspieszyć ten proces przenosząc owoce morza do durszlaka i polewając je lekko ciepłą wodą.

Przygotowałam zatem jedną (mrożoną) mieszankę drobniejszych owoców morza o wadze łącznej 425 gramów. W tej mieszance znajdują się mule bez muszli, kalmary, ośmiornice, oraz krewetki. Dodatkowo rozmroziłam również duże krewetki o wadze około 250 gramów i zakupiłam osobno kilka krewetek świeżych (150 g), których użyłam do dekoracji Paelli. Osobno też rozmroziłam 110 gramów większych kawałków kalmarów. Uwielbiam małże w muszlach, więc dołożyłam też 200 gramów muli, które również trafiły na samą górę dania (tak jak świeże krewetki). 

Przygotuj naczynie, w którym będziesz szykować całą Paellę. Najlepiej jest użyć szerokiej patelni do Paelli lub ewentualnie szerokiego woka. Aktualnie nie posiadam takiego naczynia, więc wybrałam duży garnek z grubym dnem.

Zacznij nagrzewać naczynie/patelnię. Wlej całą oliwę (około 70 gramów). Cebulę obierz i poszatkuj drobniej, a następnie umieść w naczyniu i podsmażaj przez około pięciu minut na niskiej mocy palnika. Dorzuć też umytą, oczyszczoną z gniazda nasiennego i pokrojoną na małe kawałki paprykę (użyłam pół czerwonej i pół żółtej). Od razu dodaj też obrane i pokrojone w plasterki ząbki czosnku (4 sztuki) i dołóż jeden listek laurowy (u mnie świeży). Zamieszaj całość przy pomocy drewnianej łyżki i smaż przez pięć minut (cały czas bez przykrywki).

Po tym czasie doi garnka dodaj też obrane ze skórki i pokrojone na małe kawałki dwa pomidory (polecam odmiany podłużne, np. Lima). Dodaj przyprawy: po łyżeczce soli i słodkiej papryki; pół łyżeczki pieprzu. Ponownie zamieszaj całość i smaż przez kolejne pięć minut bez przykrywki).

Do garnka/na patelnię dodaj kolejno niecałe pół szklanki białego wina (wytrawne lub półwytrawne) oraz szafran (0,12 gramów - klasyczna saszetka). Całość gotuj 10 minut bez przykrywki.

Po tym czasie do garnka dodaj oczyszczony i pokrojony na małe kawałki filet z kurczaka, posiekaną natkę pietruszki oraz cały suchy ryż, czyli 400 gramów ryżu do Paelli lub ewentualnie ryżu do Risotto. Wymieszaj składniki i smaż przez następne pięć minut. Od tego momenty nie mieszamy już zawartości garnka/patelni. Jeśli masz szeroką patelnię do Paelli, to nie wsypujesz ryżu tak jak ja, tylko rozsypujesz go równo po całej powszechni patelni i nie mieszasz jej zawartości.

Po odliczeniu pięciu minut do naczynia wlej cały bulion (drobiowy lub rybny, a w ostateczności woda). Nie wlewaj jednak całego bulionu. Zacznij od 500 ml i ewentualnie po około 20 minutach gotowania Paelli (bez przykrywki) na niskiej mocy palnika, dodaj w razie potrzeby trochę więcej bulionu. Sama użyłam łącznie 750 ml bulionu. Gotowanie może trwać 15 minut, 20 minut lub dłużej, aż do miękkości ryżu.

Gdy ryż będzie już miękki, w końcu można dodać owoce morza. Najpierw rozkładam na wierzchu mieszankę drobniejszych owoców morza. Następnie kalmary i krewetki. Dodaję też mule w muszlach i krewetki świeże. Nadal nic nie mieszamy. Na koniec rozsypuję też około 120 gramów groszku (może być prosto z zamrażalnika lub rozmrożony). Garnek/patelnię przykryj przykrywką i gotuj/duś całość przez około 10-15 minut.

Zdejmij przykrywkę z gotowej Paelli. Przed nałożeniem jej na talerze odczekaj około 5-10 minut. Paellę podawaj z natką pietruszki i z dużą ilością plasterków lub ćwiartek cytryny lub limonki.

|===

[.text-center]
== Zdjęcia
image::20240119_201437.jpg[width=480,height=640]
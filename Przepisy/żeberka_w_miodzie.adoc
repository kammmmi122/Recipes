= Żeberka w miodzie

[cols=".<a,.<a"]
[frame=none]
[grid=none]
|===
|
== Szczegóły
* https://aniagotuje.pl/przepis/zeberka-pieczone[link do źródła przepisu]

== Składniki
* 1 kg żeberek wieprzowych
* 1 łyżka ulubionej musztardy
* 4 łyżki płynnego miodu
* 6 ząbków czosnku
* 1 średnia cebula
* 1 średnia papryka
* 1/3 szklanki wody, bulionu lub piwa
* 4 łyżki oleju
* przyprawy: płaska łyżka majeranku, łyżeczka słodkiej papryki, po pół łyżeczki soli, pieprzu i ostrej papryki, 2 listki laurowe, 3 ziela angielskie, ewentualnie po szczypcie kminku, kolendry i rozmarynu


|
== Przygotowanie
Zobacz jak zrobić rumiane, soczyste żeberka pieczone w piekarniku. Poznaj mój sprawdzony przepis na żeberka w miodzie w wersji łagodnej lub też ostrej. Wiele porad i dokładny opis wykonania to klucz do sukcesu.

- proste żeberka

- super pomysł na obiad

- pyszna propozycja podania

Czas przygotowania: 30 minut

Czas marynowania żeberek: 30 minut

Czas pieczenia żeberek: 1 godzina 30 minut

Liczba porcji: 4 duże porcje





Kaloryczność kcal: 400 w 1 porcji

Dieta: bezglutenowa

Składniki

Szklanka ma u mnie pojemność 250 ml.

Warzywa ważone były przed ewentualnym obraniem/przygotowaniem.

Kalorie policzone zostały na podstawie użytych przeze mnie składników. Jest to więc orientacyjna ilość kalorii liczona na podstawie produktów, których użyłam w danym przepisie. Z podanej ilości składników otrzymasz cztery solidne porcje żeberek pieczonych w piekarniku.

Przed szykowaniem przepisu zachęcam też do przeczytania najpierw całego wpisu. W treści podaję bowiem dużo ciekawych porad dotyczących składników oraz ich zamienników. Być może zapragniesz użyć np. sosu sojowego zamiast soli lub cebuli czerwonej zamiast zwykłej.

Przygotuj około jednego kilograma żeberek wieprzowych. Żeberka pokrój na kawałki. Niech każdy kawałek zawiera jedną podłużną kostkę. W osobne miseczce wymieszaj składniki marynaty. Będą to: jedna łyżka ulubionej musztardy delikatesowej lub musztardy Dijon, jeśli lubisz ostrzejsze żeberka; trzy łyżki płynnego miodu (jedna łyżka zostaje do smarowania żeberek pod koniec pieczenia); 3 łyżki dowolnego oleju do smażenia (jedna łyżka zostaje do smarowania żeberek pod koniec pieczenia); płaska łyżka majeranku; łyżeczka słodkiej papryki; po pół łyżeczki soli, pieprzu i ostrej papryki; dwa listki laurowe połamane na mniejsze kawałki; trzy ziarna ziela angielskiego oraz ewentualnie po szczypcie kminku, kolendry i rozmarynu. Marynatą wysmaruj dokładnie wszystkie żeberka.

Przykryj je i odstaw do lodówki przynajmniej na pół godziny. Możesz też przygotować je wieczorem i zostawić do marynowania na całą noc. Porada: Część ząbków czosnku (lub wszystkie ) możesz przepuścić przez praskę i dodać je do składników na marynatę. Wówczas nie dodajesz ich już w całości do naczynia, w którym żeberka będą się piekły z warzywami.

Porada: Zamiata zwykłej cebuli możesz użyć cebulę czosnkową lub czerwoną. Jeśli chodzi o paprykę, to możesz użyć papryki w dowolnym kolorze.

Uwielbiam dobrze zrobione żeberka. Nie znam nikogo, kto by się nie skusił na idealnie podpieczone, rumiane i zarazem soczyste żeberka. Sama w okresie letnim szykuję dość często żeberka z grilla. Do nich warzywka i świeże pieczywo.. jakaś surówka i jest pysznie. Poza sezonem grillowym polecam Ci też inne sposoby na żeberka. Oczywiście jednym z nich są pyszne żeberka pieczone w piekarniku. Do tego przepisu zazwyczaj sięgam po żeberka wieprzowe, ale można też upiec żeberka cielęce lub jagnięce. Żeberka można piec same lub z dodatkiem warzyw. Jeśli chcesz zrobić pieczone żeberka tylko w samej marynacie, to jak najbardziej jest to możliwe. Trzeba je tylko na pierwszą godzinę pieczenia szczelnie zamknąć pod przykryciem. Polecam je jednak w początkowe fazie piec razem z warzywami i lekkim wywarem. Pieczone żeberka można polać piwem jasnym lub ciemnym lub też dowolnym bulionem lub nawet wodą. Bardzo ciekawym pomysłem jest polanie ich sokiem z pomarańczy. Będą wówczas lekko słodkie od soku z cytrusów. Koniecznie sprawdź też jak smakuje idealna marynata do kurczaka. Zapraszam również po przepis na żeberka w kapuście, pieczone w piekarniku.

Moje pieczone żeberka są zarówno lekko ostre, jak i słodkie i słone. Takie żeberka z piekarnika najbardziej nam smakują. W przepisie znajdziesz bardzo wyważone proporcje na przyprawy i dodatki makowe. Podam jednak czego można dodać trochę więcej, by upiec żeberka z piekarnika w wersji bardziej na słodko, więc będą to zeberka w miodzie. W wersji bardziej na ostro można dać więcej chili i musztardy. Aby żeberka z piekarnika były słone wystarczy dodać trochę sosu sojowego. Taki przepis na zeberka z sosem sojowym jest jeszcze lepszy, niż ze zwykła solą. osobiście najbardziej lubię żeberka w miodzie z dodatkiem pieprzu i odrobiny chili. Żeberka pieczone można podać z frytkami, kaszą, ryżem, czy makaronem. Najlepsze są jednak zdecydowanie żeberka z domowymi frytkami z piekarnika. Żeberka w miodzie można też podać z różnymi surówkami. Bardzo dobra będzie tutaj surówka z czerwonej kapusty. Jeśli masz tylko główkę kapusty białej, to śmiało.. surówka z białej kapusty też będzie idealna.

Bardzo ważne w tym przepisie jest to, by użyć dobrej jakości żeberek. Nie mogą być one ani za chude, ani też za tłuste. Ja wybieram raczej chudsze i cieńsze żeberka.. jeśli tylko mam taki wybór. Szybciej się dopiekają i lepiej smakują. Nie mają tak dużo tłuszczu. Takie pieczone żeberka w piekarniku lepiej jest wybierać, ponieważ przy bardzo tłustych żeberkach cały wytopiony tłuszcz idzie do brytfanki. Co innego na grillu.. Tutaj można sobie pozwolić na trochę tłustsze żeberka, jednak trzeba wtedy uważać na to, by ich z wierzchu za mocno nie spiec. W internecie i nie tylko są różne żeberka pieczone przepisy z ketchupem, czy też sosami gotowymi. Polecam jednak spróbować samodzielnie skomponować składniki na marynatę. To nie jest trudne, a możesz osiągnąć taki efekt, na jakim Ci zależy. Gorąco zachęcam też do buszowania po moim Blogu Kulinarnym. Znajdziesz u mnie nie tylko pyszne inspiracje na obiad z mięsem, ale i przepyszne desery, ciasta, czy przepisy na domowe pieczywo. Zapraszam.



== Zdjęcia
|===

= Tort Raffaello +++ <label class="switch">  <input data-status="off" type="checkbox" >  <span class="slider round"></span></label>+++ 

[cols=".<a,.<a"]
[frame=none]
[grid=none]
|===
|
== Szczegóły
* czas przygotowania: 3 godziny
* 20 porcji
* https://wszystkiegoslodkiego.pl/przepisy/torty/tort-raffaello[link do źródła przepisu]

== Składniki

=== Biszkopt
* 6 jajek
* 200 g cukru
* 50 ml wody
* 230 g mąki pszennej
* 1 łyżeczka proszku do pieczenia 
* 2 łyżeczki cukru waniliowego

=== Przełożenie
* 400 ml mleka kokosowego lub migdałowego
* 1 budyń śmietankowy
* 250 g kajmaku z puszki
* 1 łyżeczka ekstraktu naturalnego migdałowego

=== Krem
* 70 g wiórków kokosowych
* 100 ml likieru malibu
* 100 ml wody
* 250 g serka mascarpone
* 500 ml schłodzonej śmietanki 30%
* 50 g cukru pudru
* 2 Śmietan fixy Dr. Oetkera

=== Krem maślany (tynk)
* 400 g miękkiego masła
* 400 g mleczka skondensowanego słodzonego

=== Poncz
* 100 ml likieru kokosowego
* 100 ml wody

=== Do dekoracji
* 3 łyżki płatków migdałów
* pralinki Raffaello

|
== Przygotowanie

=== Biszkopt

Formę o średnicy 24 cm wyłóż papierem do pieczenia (samo dno). Piekarnik nagrzej do temperatury 170°C.

Mąkę przesiej do miski razem z proszkiem do pieczenia, wymieszaj dokładnie.

Białka oddziel od żółtek i ubij na pianę. W połowie ubijania zacznij dodawać stopniowo cukier z cukrem z wanilią, małymi partiami.

Ubijaj do całkowitego rozpuszczenia cukru, aż powstanie gęsta piana.

Następnie wlej wodę i ciągle ubijaj do połączenia składników.

Nie przerywając ubijania, dodawaj kolejno żółtka i miksuj na jednolitą masę.

Na koniec na najmniejszych obrotach lub przy pomocy szpatuły wmieszaj w 2-3 turach suche składniki.

Gotową masę przełóż do formy, wyrównaj i wstaw do nagrzanego piekarnika.

Piecz około 40-45 minut do suchego patyczka.

Po upieczeniu wyjmij z piekarnika, uderz lekko dnem formy o blat (połóż na nim ściereczkę) i odstaw do wystudzenia.

Biszkopt wyjmij z formy dopiero po całkowitym wystudzeniu.

Najlepiej przygotuj biszkopt kilka godzin lub dzień wcześniej, łatwiej go wtedy pokroić.

=== Przełożenie

250 ml mleka przelej do garnka i zagotuj. W pozostałej ilości mleka wymieszaj budyń i przelej do gotującego się mleka. Gotuj, cały czas mieszając, aż budyń zgęstnieje.

Ugotowany budyń przykryj folią spożywczą na styk i odstaw do wystudzenia.

Wystudzony budyń przełóż do miski, dodaj kajmak i ekstrakt z migdałów.

Zmiksuj na jednolitą masę.

Upieczony biszkopt przekrój na 3 blaty. Przełóż na paterę obrotową. Każdy z nich nasącz ponczem i posmaruj połową porcji kremu budyniowego.

=== Krem

Wodę z malibu zagotuj, dodaj wiórki kokosowe. Przykryj i odstaw do całkowitego wchłonięcia płynu (ewentualny nadmiar odciśnij).

Cukier puder wymieszaj z śmietan fixem. Serek umieść w misce, dodaj śmietankę, zmiksuj pod koniec dodając cukier puder z fixem. Na końcu delikatnie wmieszaj wiórki.

Połowę porcji kremu rozsmaruj na kremie budyniowym.

Drugi blat również nasącz, nałóż krem budyniowy oraz śmietankowy. Przykryj trzecim blatem.

=== Krem maślany (tynk)

Miękkie masło ubij na jasny, puszysty krem. 

Na koniec przelej, cały czas miksując, mleczko skondensowane, ubijaj do połączenia się składników.

Na koniec, przy użyciu silikonowe szpatuły mieszaj krem maślany, by pozbyć się pęcherzyków powietrza.

Otynkuj tort przy pomocy skrobki. Po pierwszej warstwie odstaw do lodówki.

Migdały w płatkach upraż na rozgrzanej patelni.

Na schłodzony tort nałóż drugą warstwę kremu maślanego, wyrównaj. Pozostałą część kremu przełóż do worka z ozdobną końcówką i udekoruj tort. Do ozdoby użyj pralinek Raffaello oraz pokruszonych płatków migdałów.

|===

[.text-center]
== Zdjęcia
image::/Recipes/static/images/20240530_115153.jpg[]
image::/Recipes/static/images/20240530_115148.jpg[]
image::/Recipes/static/images/20240530_115143.jpg[]
